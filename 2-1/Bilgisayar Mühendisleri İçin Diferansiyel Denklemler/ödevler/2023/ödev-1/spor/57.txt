Real Madrid'de işler iyice karıştı
La Liga'da lider Barcelona'nın arkasında kalan ve daha sezonun ortasında lige havlu atan Real Madrid, Osasuna deplasmanından 0-0 beraberlikle ayrıldı.
İspanya Ligi'nin (La Liga) 19. hafta maçında Real Madrid, Osasuna deplasmanına konuk oldu. El Sadar Stadı'nda oynanan maçta gol olmazken zor günler geçiren Jose Mourinho'nun öğrencileri bir puanla yetinmek zorunda kaldı.  Maçta Cristiano Ronaldo ve Sergio Ramos cezalı, Pepe ise sakat olduğu için forma giyemedi.  
Madrid'de 58. dakikada Angel Di Maria'nın yerine oyuan giren Kaka ise 76. dakikada ikinci sarı karttan kırmızı kart görerek oyun dışında kaldı. 
Bu sonucun ardından Real Madrid puanını 37 yaptı ve  Osasuna ise puanını 15'e yükseltti. Gelecek hafta Real Madrid, Valencia deplasmanına konuk olacak. Osasuna ise Deportivo la Coruna'ya konuk olacak.
