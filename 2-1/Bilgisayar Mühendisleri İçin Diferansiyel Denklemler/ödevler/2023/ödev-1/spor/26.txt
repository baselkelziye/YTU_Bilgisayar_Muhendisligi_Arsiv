Göztepe kupada iddialı
Ziraat Türkiye Kupası'nda Fenerbahçe ile eşleşen PTT 1. Lig ekiplerinden Göztepe kulübünün başkan vekili Sabri Sadıklar, İnşallah maçı alıp turla döneriz dedi.Sadıklar, yaptığı açıklamada, seri başı takımların hepsinin güçlü olduğunu, eşleştikleri Fenerbahçe ile deplasmanda zorlu bir karşılaşmaya çıkacaklarını belirtti. 

Tek maçlık eleminasyon sisteminde deplasmanda oynamanın büyük dezavantaj oluşturduğuna dikkati çeken Sadıklar, şunları kaydetti: Fenerbahçe gibi ülkenin en büyük kulüplerinden biriyle eşleşmek güzel bir şey. İnanıyorum ki sonuç ne olursa olsun, orada iyi futbol sergileyeceğiz. Futbolcularımız da ellerinden geleni yapacak. Fenerbahçe karşısında kendi gücümüzü sınayacağız. Rakibimize de başarılar diliyorum. İnşallah maçı alıp turla döneriz.