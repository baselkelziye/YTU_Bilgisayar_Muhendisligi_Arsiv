Mesut Özil Almanya'ya damgasını vurdu
Alman Milli Takımı'nın 2012 yılındaki "en golcü ve en uzun süre" forma giyen futbolcusu Real Madrid'in Türk kökenli oyuncusu Mesut Özil oldu. 
Milli takımda Bayern Münihli Thomas Müller ve Lazio Roma'da oynayan Miroslav Klose ile birlikte 2012 yılında toplam 13 maçta forma giyen Mesut, bu maçlarda 1089 dakika oyunda kalarak en fazla süre alan oyuncu oldu.

Alman Milli Takımın geçen yıl attığı toplam 32 golün 6'sında imzası bulunan Mesut, aynı zamanda takımın en golcü oyuncusu oldu. Mesut'u 5 golle Marco Reus ve 4'er golle Mario Gomez ve Miroslav Klose izledi.

Alman Milli Takımı, 2012 yılında teknik direktör Joachim Löw ile 8 galibiyet, 2 beraberlik ve 4 mağlubiyet elde etti.