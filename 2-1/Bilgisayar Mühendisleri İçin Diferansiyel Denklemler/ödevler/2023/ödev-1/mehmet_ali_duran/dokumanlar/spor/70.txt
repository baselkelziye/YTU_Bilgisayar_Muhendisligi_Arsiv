Şanlıurfa'nın unvanını Karşıyaka yıktı
PTT 1. Lig ekiplerinden Şanlıurfaspor, deplasmanda yenilmeyen tek takım unvanını, 19. haftadaki Karşıyaka maçında kaybetti.Bu sezon yükseldiği PTT 1. Lig'de deplasmanda oynadığı 8 maçta 2 galibiyet ve 6 beraberlikle 12 puan toplayan sarı-yeşilli ekip, rakip filelere attığı 8 gole karşılık kalesinde 5 gol gördü.
İzmir ekiplerinden Karşıyaka'ya dün yaptığı karşılaşmada 1-0 yenilen Şanlıurfaspor, böylelikle deplasmandaki namağlup unvanını da kaybetti.

KARŞIYAKA ŞANLIURFASPOR'U DEVİRDİ

Futbolcular, zeminin azizliğine uğradı

Kulüp başkanı Fethi Şimşek, yaptığı açıklamada, deplasmandaki yenilmezlik unvanının sona ermesinden duyduğu üzüntüyü dile getirdi.

Karşıyaka maçında futbolcuların zeminin azizliğine uğradığını öne süren Şimşek, şunları kaydetti:

Karşılaşmada skor ve oyundan çok sahanın zemini etkili oldu. İkinci yarıda iyi mücadele etmemize rağmen rakibimizin bulduğu gole yanıt veremedik. Aynı pozisyonu biz bulabilir golü de atabilirdik ama olmadı. Her şeye rağmen oyuncularımızın gösterdiği mücadele azmi bizi sevindirdi. Bundan sonraki maçlarımızda daha dikkatli olmamız gerekiyor.