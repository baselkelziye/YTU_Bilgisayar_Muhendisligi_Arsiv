Eski Galatasaraylı Atletico Madrid'de
 
 La Liga ekiplerinden Atletico Madrid, bir dönem Galatasaray forması giyen Arjantinli Emiliano Insua ile anlaştı.
 
 UEFA'nın resmi internet sitesindeki açıklamada, milli futbolcular Arda Turan ve Emre Belözoğlu'nun forma giydiği La Liga ekiplerinden Atletico Madrid, 3,5 milyon Euro karşılığında Portekiz 1. Ligi'nde mücadele eden Sporting Lizbon'un Arjantinli savunma oyuncusu Emiliano Insua ile 3,5 yıllık kontrat imzaladı.
 
 Arjantin Milli Takımı formasını 4 kez giyen 24 yaşındaki Insua, 2010-2011 sezonunda Liverpool'dan kiralık olarak Galatasaray'a gelmiş ve 16 maçta oynamıştı.
 
 Insua'nın, sakatlanan sol bek Filipe Luis'in yerini doldurması bekleniyor. 
 
 NTV Spor
  