Grubumuzda en kritik maçımızı oynayacağız
Nazilli Belediyespor Kulüp Başkanı Hilmi Volaka, Sarıyer ile yarın deplasmanda oynayacakları maçın kendileri açısından gruptaki en kritik maç olduğunu söyledi.Volaka yaptığı açıklamada, Sarıyer'in grup sıralamasındaki yerine karşın küçümsenecek bir takım olmadığını, bu nedenle çok dikkatli olunması gerektiğini ifade etti.

Zorlu deplasmandan alınacak 3 puanın grupta kendilerini zirveye ortak yapacağına işaret eden Volaka, Grubumuzda en kritik maçımızı oynayacağız. Hedefimiz üç puan. Yakaladığımız ivme ve seri galibiyetlerle PTT 1. Lig'e doğru emin adımlarla ilerliyoruz. Tabi lig uzun bir maraton, daha önümüzde çok maç var. 

Futbolcularımız, teknik heyetimiz, yönetim kurulumuz ve taraftarlarımız ile kenetlenerek başarıyı yakalayacağız. Buna olan inancımız da tamdır. Nazilli'ye 3 puan ile dönmek istiyoruz dedi.