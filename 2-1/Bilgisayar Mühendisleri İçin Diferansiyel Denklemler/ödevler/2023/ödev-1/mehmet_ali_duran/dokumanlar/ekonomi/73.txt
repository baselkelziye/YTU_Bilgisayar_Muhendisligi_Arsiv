İnternette büyük müjde
Ulaştırma Bakanı Yıldırım, internet için yakında güzel haberlerimiz olacak dedi. Bakanlığa yakın kaynaklardan elde edilen bilgiye göre güzel haber Özel İletişim Vergisiyle ilgili. Sabit ve mobil internette yüzde 5 olarak uygulanan ÖİVnin kaldırılması için çalışma yapılıyor.

ULAŞTIRMA, Denizcilik ve Haberleşme Bakanı Binali Yıldırımın Barselonadaki Dünya Mobil Kongresinde sinyalini verdiği vergi iyileştirmesinin detayları belli oldu. Bakan Yıldırımın Yakında güzel haberlerimiz olacak sözlerine karşılık Bakanlık üst düzey kaynaklarından edinilen bilgiye göre, bu müjdenin altında mobil ve sabit internette yüzde 5 olan Özel İletişim Vergisinin (ÖİV) kalkması yatıyor. İndirim paketinin, Meclis gündeminde bekleyen iki torba yasaya dahil edilmesi ya da ayrı bir internet torba yasasıyla gündeme getirilmesi bekliyor.
Bilgi toplumuna geçiş
Sektör yetkilileri de vergilerdeki bu iyileştirmenin Türkiyenin bilgi toplumuna geçişini hızlandıracağını söylediler. Bakanlık üst düzey kaynaklarından edinilen bilgiye göre kısa bir süre içinde Meclise gelecek torba yasa ile uzun süredir beklenen indirim gerçekleştirilecek. Bakanlık Biz Türkiyede çok iyi bir internet altyapısının olduğu ve bunun önündeki tüm engellerin kalkarak internetin gelişmesini istiyoruz görüşünde bulundu. GSMA için Deloitte tarafından yapılan en son kıyaslama çalışmasına göre de Türkiyedeki mobil telekomünikasyon sektöründe vergiler, araştırmaya dahil edilen 11 global ülke arasında en yüksek oranda.