# Turkcell Genç Yetenek Programı 2023 Mülakat Süreci

## Mülakat Bilgileri
* Şirket: Turkcell
* Şirket Konumu: İstanbul
* İş Türü: Yarı Zamanlı 
* Mülakat Tarihi: Mayıs 2023
* Mülakat Sürecinin Toplam Süresi: Testler hariç 3 ay
* Yapılan Mülakatların Toplam Süresi: 2 saat (Ayrı ayrı mülakatlar yapıldıysa toplam süresi)
* Yapılan Mülakat Türleri: Grup mülakatı, Telefon üzerinde ön görüşme olarak Geçmiş tecrübe mülakatı , Direktör yardımcısı ile hasbihal, direktör seviyesinde teknik mülakat.
* Mülakat Yeri: Online
* Mülakatlar Bittikten Sonraki Dönüt Süresi: 2-3 hafta
* Mülakatçı: Direktör Yardımcısı: Cihan Yüceer. Direktör: Emin İslam Tatlı.

## Ön Hazırlık
* İş ilanına nasıl başvuruldu: Turkcell Genç Yetenek Programı bi açıldı mı her yerde oluyor, hatırlamıyorum.
* Başvurudan mülakata kadar geçen süre: Öncesinde ingilizce, mantık, matematik, genel yetenek testleri oluyor. Sonrasında çok uzun bir kişilik envanteri testi. Hepsinin arasında epey süre var. Bunları geçerseniz mülakat süreci başlıyor.
* Hazırlık için kullanılan kaynaklar: 
* Hazırlık süresince üzerinde durulan konular: Hazırlık yapmadım.

## Mülakat Süreci

### İlk Görüşme
* Süre: 45 dakika
* Biçim: Grup mülakatı. Online.
* Görüşülen kişi sayısı: 3 kişi, benden başka 7 aday vardı görüşmede.

#### Grup mülakatı nasıl gerçekleşti?
1. En başta kısa bir tanışma faslı gerçekleşiyor. Sizinle beraber mülakata gelenler farklı farklı departmanlardan. Aynı departmanı hedefleyenler de var olabiliyor, rastgele dağıtılıyor. Sonrasında ekibe bir case veriliyor. Ufaktan anlatılıyor. Elinizde bir de döküman oluyor. Ekibe 30 dakika veriliyor ve bu problemi çözmeniz isteniyor.

Case: Bir telekomnikasyon şirketindesiniz. Şirket yıllardır bulunduğu ülkede mevcut ve sektördeki lider şirketlerden. Bu yıl bütçede ufak bir kısılma mevcut. Elinizde 10.000.000$ bütçe var. Siz bir yönetim kurulu ekibisiniz. Aşağıda verilen alanlardan sadece 1 tanesine yatırım yapabilirsiniz. Bunu tartışarak seçin. Bir karara varın ve kendi planlayacağınız şekilde bize sunum yapın. Her şeyi tartışmak, planlamak ve karar vermek için 30 dakikanız var. 30 dakika bitince sizden dinleyeceğiz. Kimin/kimlerin sunacağını ve ne anlatacağını da bu süre zarfı içinde belirlemeniz lazım.

Yatırım Alanları:
1) Altyapı: içeridiği detaylar, alt başlıklar vs. vs.
2) Yapay Zeka: içeridiği detaylar, alt başlıklar vs.vs.
3) Siber güvenlik: içeridiği detaylar, alt başlıklar vs. vs.

Burada sizden bu şekilde spesifik bir konudaki bir problemi çözmede ne kadar iyi olduğunuzu göstermeniz beklenmiyor. Herkes kendini öne çıkarmaya çalışıyor orda hata yapıyor. İyi bir ekip arkadaşı olduğunuzu gösterin. Sesiniz çıksın ama çok baskın olmasın. Sönük de olmasın. Onaylamadığınız bir yer varsa mutlaka söyleyin ama kendinizi güzel ifade edin ve kibar olun. İnsanları dinlediğinizi belli edin. Yapmacık olmayın. Takım için fedakarlık yapabileceğinizi de gösterin. Ben burada tüm ekibi "10 milyonu sadece bir tarafa şu şu şu sebeplerden ötürü yatırmak makul değil onun yerine falana şu kadar filana bu kadar öbürüne bu kadar olacak şekilde bölelim. Bu oranları böyle belirtmemin sebebleri de şunlar şunlar şunlar" diyerek anlattım. Fikrine katılmadığım olduğunda söz sıramı bekleyip diğer fikirlerimle birlikte söyledim. Fikrine katıldığım birisi olduğunda laf arasında "Ahmet'in Doğu Anadolu'daki fiber optik (bu kısımlar dökümandaki detaylarda mevcuttu oraları atlıyorum) kablolama ve dağıtımı hakkında söylediği şeye katılıyorum bunu es geçmemeliyiz" gibi ifadeler kullandım. Sunum aşamasına geldiğimizde herkes kendini göstermek istiyordu, ben bir fikir olarak "Ya tek kişi sunsun ya da 3 kişi sunsun. Herkes konuşmaya çalışırsa karmaşa olur, herkese yetecek kadar argümanımız da yok. Biliyorum herkes konuşmak istiyor ama sunumun sıhhati için iyi olmaz. Bu seçilecek kişi/kişilerden birisi ben olayım demiyorum. Hatta ben sunmamaya gönüllüyüm, yeter ki güzel sunalım aldığımız kararı" şeklinde bir fikir ortaya atmıştım. Muhtemelen en etkili olan şeylerden birisi buydu. Turkcell bu aşamada sizin iyi bir takım arkadaşı olup olmayacağınızı anlamaya çalışıyor. Hiçbir noktada sivri olmayın. İyi iletişim kurun, var olun. Fikir yürütün. Çok çok çok aptalca olmadıkça kötü bir fikir üretmeniz de sorun olmayacaktır diye düşünüyorum.


#### Teknik Mülakat
Direktör de Yıldız Bilgisayar Mühendisliği mezunuymuş. Bana derslerle alakalı epey soru sordu. Assembly dersi üzerinde durdu. Orada öğrendiğim şeyleri sordu, söylediğim şeyleri anlattırdı. Yaptığım projeler üzerinde durduk. Projeyle alakalı teknik detaylar sordu (Proje p2p steganografik mobil mesajlaşma uygulamasıydı). Veri aktarımını nasıl yaptın? Ne problemle karşılaştın? (cevap olarak falanca problemle karşılaştım deyince de onu nasıl çözdüğümü anlatmamı istedi)
Networkle alakalı konular üzerinde durdu. Maalesef üzerinden 2 yıl geçtiği için soruları hatırlamıyorum.
Siber güvenlikle alakalı aldığım derslerde yaptıklarımı sordu. O zamanlar okulda Prof. Dr. Hasan Hüseyin Balık Hoca vardı. Onun beni yönlendirdiği şeylerden ve çözdüğüm ctf'lerden bahsettim.


## Genel Değerlendirme ve Öğrenilen Dersler
* **Mülakat Zorluk Derecesi**: Yorum yok
* **Mülakat Atmosferi**: Ufaktan resmiydi. Stresli değildi.
* **Öne Çıkan Konular**: Okuldaki kritik derslerde öğrenilenler ve takım çalışmasına uygun olmak. 
* **Öğrenilen Dersler**: Yapmacık olmayın.
* **Gelecek Mülakatlar İçin Tavsiyeler**: Çok ümit bağlamayın. Genç Yetenek Programı her sene format değiştiriyor ama içeriğin enteresanlığı hiç değişmiyor. Tamamen nasip işi. Dua edin hayrlısı olsun. Büyük ve kurumsal bir şirkette iş hayatına girmenin dezavantajları var. Öğrenme eğriniz, rollerin çok net bir şekilde dağıtılmış olması gibi olumsuzlar mevcut. Eğer yazılımcıysanız burada başlamak önerim değil. Ama siber güvenlik ya da network alanında bir kariyer düşünüyorsanız buradaki fırsatları başka şirketlerde kolay kolay bulamazsınız, çeşitlilik çok fazla. Turkcell ülkenin kılcal damarları gibi, alt yapı olarak her yerde. Öğrenmeye açıksanız dehşet fırsat var, 1 yılda 3 yıllık insanların göremeyeceği şeyler görebilirsiniz.

## Ek Notlar
* Eğer yönetici mülakatına kadar gelirseniz bildiğinizi belli edin. Belki bir ihtimal sizi junior(şirket içinde associate olarak geçiyor) başlamazsınız. Turkcell'de bu konu kötü. Yılda 1 terfi var. Daha üst kalibre olsanız bile 2 kademe atlatmıyorlar. O yüzden başka şirketlerde tecrübeleriniz varsa burada çözdüğünüz problemleri ve yaptığınız projeleri iyi anlatın. Sizi sıradan bir yeni mezun olarak görmesinler. Kaçırmak istemeyecekleri bir genç yetenek gibi görmelerini sağlayın ama çok da uçmayın.
